# Strava

## Pyramida potravin dle SS.fitness

1. **základní**: maso, mořské plody a vejce; zelenina
2. **podstatné**: ovoce; živočišné tuky a oleje
3. **doplňkové**: mléčné produkty, luštěniny, oříšky a semínka, celozrnné produkty
4. **chuť**: sůl, koření, houby; ocet a citrón

K omezení: cukr, kalorické nápoje, potraviny s moukou, polotovary, prefabrikáty a zpracované tuky (ztužené, palmový, apod.).
Životně důležité složky potraviny jsou poskytovány jak tradiční živočišnou produkcí, tak i rostlinnou.

Základní kritérium pro hodnocení zdravých a nezdravých potravin je hustota mikroživin, které jsou pro tělo
nezbytné, na množství energie, které potraviny poskytuje. Na příkladu sušenky a ovoce si lze snadno představit,
že ikdyž obě poskytují cukr (jako zdroj energie), tak ovoce mimo toho dává tělu i vlákninu, vitamíny, atd.

![Energy Health Graph](images/energy-health-graph.png)

## Mikroživiny

Mikroživiny zahrnují [**vitamíny**](https://cs.wikipedia.org/wiki/Lidsk%C3%A1_v%C3%BD%C5%BEiva#Vitam.C3.ADny), [**minerály**](https://cs.wikipedia.org/wiki/Lidsk%C3%A1_v%C3%BD%C5%BEiva#Miner.C3.A1ly)
a [**organické kyseliny**](https://cs.wikipedia.org/wiki/Organick%C3%A9_kyseliny).

Vitamíny jsou nízkomolekulární látky, jež katalyzují biochemické reakce v těle. Podílejí se na metabolismu bílkovin, tuků a cukrů. Existuje 13 základních typů vitamínů.
Lidský organismus si, až na některé výjimky, nedokáže vitamíny sám vyrobit, a proto je musí získávat prostřednictvím stravy. Základní dělení je na ty rozpustné ve vodě
a v tucích.

### Přehled vitamínů

#### [A (retinol, karoten)](https://cs.wikipedia.org/wiki/Vitam%C3%ADn_A)
* **Rozpustnost**: v tucích
* **Popis**: podporuje tvorbu zrakového pigmentu používaného za nízkého osvětlení
* **Nedostatek**: šeroslepost; rohovatění kůže; snížení potence; sklon k zánětům
* **Nadbytek**: jako jeden z mála způsobuje hypervitaminózu, kdy se ukládá v játrech; způsobuje osteoporózu a otravu
* **Výskyt**: tmavězelená a žlutá zelenina a ovoce
* **Zajímavost**: velmi vysoké dávky jsou přítomny v arktických zvířatech a nejedna polární expedice se fatálně otrávila z těchto ulovených zvířat (v důsledku došlých zásob)

#### [B<sub>1</sub> (thiamin)](https://cs.wikipedia.org/wiki/Thiamin)
* **Rozpustnost**: ve vodě
* **Popis**: působí příznivě na nervový systém a proti únavě
* **Nedostatek**: nemoc beri-beri (vyčerpanost, ztráta chuti)
* **Nadbytek**: téměř vyloučeno, je vyločován v moči
* **Výskyt**: neloupané obiloviny, maso, pivovarské kvasnice, med a ořechy
* **Zajímavost**: nemoc beri-beri se vyskytuje v místech, kde se nadměrně konzumuje loupaná rýže, bílá mouka a rafinovaný cukr

#### [B<sub>2</sub> (riboflavin, E101)](https://cs.wikipedia.org/wiki/Riboflavin)
* **Rozpustnost**: ve vodě
* **Popis**: důležitý pro funkci kůže, očí, srdce a pro celkovou energetickou přeměnu v organismu
* **Nedostatek**: nevede k větším problémům, obecně způsobuje záněty
* **Nadbytek**: není možné
* **Výskyt**: kvasnice, játra, hovězí maso, tvaroh, kakao
* **Zajímavost**: jeho výskyt je dominantně v živočišné stravě a tedy vegetariáni musí dbát na jeho dostatečný příjem z ořechů a kakaa

#### [B<sub>3</sub> (niacin)](https://cs.wikipedia.org/wiki/Niacin)
* **Rozpustnost**: ve vodě
* **Popis**: hraje klíčovou roli v energetickém metabolismu buňky; snižuje hladinu cholesterolu v krvi
* **Nedostatek**: nemoc pelagra (hubnutí, poruchy zažívání, demence)
* **Nadbytek**: téměř nemožné, ale projevuje se třeba zčervenáním
* **Výskyt**: pivovarské kvasnice, játra, tuňák, krůtí maso a v zelenině
* **Zajímavost**: používá se k zlepšení barvy mletého masa, kdy reaguje s hemoglobinem za vzniku barevného komplexu; u nás je zakázán pro toto použití

#### [B<sub>5</sub> (kyselina pantothenová)](https://cs.wikipedia.org/wiki/Kyselina_pantothenov%C3%A1)
* **Rozpustnost**: ve vodě
* **Popis**: zajišťuje metabolismus sacharidů, lipidů a životně důležitých látek
* **Nedostatek** (vzácný): křeče v nohách, nechutenství, nespavost
* **Nadbytek**: velmi velké dávky mohou způsobit nespavost a průjem
* **Výskyt**: prakticky ve všech potravinách
* **Zajímavost**: nedostatek se projevuje jako burning foot syndrom, jenž byl popsán u válečných zajatců

#### [B<sub>6</sub> (pyridoxin)](https://cs.wikipedia.org/wiki/Vitam%C3%ADn_B6)
* **Rozpustnost**: ve vodě
* **Popis**:  nezbytný pro funkci řady enzymů a štěpení glykogenu
* **Nedostatek** (vzácný): cekání víček, křeče, záněty
* **Nadbytek**: vzácný, alergické kožní reakce
* **Výskyt**: játra, maso, vejce, v některém ovoci a zelenině
* **Zajímavost**: větší dávky pomáhají léčit chudokrevnost

#### [B<sub>7</sub> = vitamín H (biotin)](https://cs.wikipedia.org/wiki/Vitam%C3%ADn_H)
* **Rozpustnost**: ve vodě
* **Popis**: zabudovává CO<sub>2</sub> z aminokyselin
* **Nedostatek**: změny na pokožce, nervové poruchy
* **Nadbytek**: nevolnost
* **Výskyt**: žloutky, mléko, kvasnice, játra a ledviny
* **Zajímavost**: pojmenován z německého Haut = kůže

#### [B<sub>12</sub> (kobalamin)](https://cs.wikipedia.org/wiki/Vitam%C3%ADn_B12)
* **Rozpustnost**: ve vodě
* **Popis**: podílí se na funkci krvetvorby a správné funkci nervového systému
* **Nedostatek**: chudokrevnost, zhoršení paměti, mravenčení v končetinách
* **Nadbytek**: ukládá se do jater, kde následně může biochemicky reagovat
* **Výskyt**: vejce, mléko, maso, vnitřnosti
* **Zajímavost**: vegetariáni musí vitamín přijímat buď z doplňků nebo obohacené stravy

#### [C (kyselina askorbová, E300)](https://cs.wikipedia.org/wiki/Vitam%C3%ADn_C)
* **Rozpustnost**: ve vodě
* **Popis**: většina rostlin a živočichů si ho umí vyrobit; podílí se na syntéze kolagenu; vstřebává železo, stimuluje vílé krvinky, vývoj kostí, chrupavek a celkově růst
* **Nedostatek**: kurděje (chudokrevnost, otoky, infekce, křehnutí kostí, všedy)
* **Nadbytek** (nelze): z těla vyločován ledvinami
* **Výskyt**: šípek, rakytník, citrusy, brambory, rajčata a další ovoce a zelenina
* **Zajímavost**: dvojnásobný držitel Nobelovy ceny Linus Pauling razil teorii, že extrémní dávky jdou používat k léčení (od nachlazení po rakovinu), kdy podával dávky 200x výšší než je doporučené množství

#### [D (kalciferol)](https://cs.wikipedia.org/wiki/Vitam%C3%ADn_D)
* **Rozpustnost**: v tucích
* **Popis**: řídí hladinu vápníku a fosfátu v krvi, tedy zpevňuje kosti
* **Nedostatek**: změknutí kostí, křivice a osteoporóza
* **Nadbytek**: hyperkalcémie (může skončit smrtí), samotné sluneční záření nemůže způsobit hypervitaminózu
* **Výskyt**: tvoří se v kůži působením slunečního záření (zajišťuje až 80% příjmu); rybí tuk, játra, žloutky, mléko
* **Zajímavost**: schopnost výroby si osvojili suchozemští obratlovci asi před 300 milióny let, kdy se přesunuli z oceánu, který byl bohatý na vápník

#### [E (tokoferol)](https://cs.wikipedia.org/wiki/Vitam%C3%ADn_E)
* **Rozpustnost**: v tucích
* **Popis**: nejdůležitější antioxidant v těle; tvorba pohlavních buněk; podporuje činnost nervového systému
* **Nedostatek**: porucha vstřebání a distribuce tuků; neplodnost
* **Nadbytek**: málo toxický, nicméně zhoršuje vstřebávání vitamínu K
* **Výskyt**: máslo, mléko, buráky, sója, maso
* **Zajímavost**: ničí se tepelným zpracováním potravin a ukládá se do zásob tukové tkáně

#### [K (kobalamin)](https://cs.wikipedia.org/wiki/Vitam%C3%ADn_K)
* **Rozpustnost**: v tucích
* **Popis**: zajišťuje srážení krve; mineralizace kostí; buněčný růst
* **Nedostatek**: špatná srážlivost krve (modřiny), řídnutí kostí; u žen menopauza
* **Nadbytek**: rozpad červených krvinec
* **Výskyt**: zelená listová zelenina; některé rostlinné oleje
* **Zajímavost**: tvrdí se, že až 90% západní dospělé populace trpí jeho nedostatkem


Minerály jsou ve stopovém množství potřebné pro všechny živé organismy, jsou nutné pro funkci enzymů a jejich nedostatek způsobuje nemoci.
Nejdůležitější jsou železo, fluor, jod, kobalt, měď, hořčík, mangan a zinek.

Organické kyseliny jsou slabé kyseliny rozpustné ve vodě, příkladem jsou kyselina mléčná, octová, mravenčí či citronová. V lidském těle jsou obsaženy třeba v krvi či moči.

## Intolerance a alergie

Mezi běžné alergie na jídlo patří: arašídy, vejce, mléko, ryby, sóra, měkkýši, ořechy a mouka.
Intolerance se obecně projevuje záněty, křečemi či průjmy. Zajímavostí je fakt, že přes 90% obyvatel Asie má intoleranci na mléko.

## Cholesterol a Sodík

Obecnými strašáky ve stravě jsou považovány nadměrná konzumace soli a také cholesterol v krvi. Pravdou je, že tyto látky nejsou nebezpečné samy o sobě,
ale až v situaci, kdy v důsledku civilizačních chorob (vysoký cholesterol a vysoký ktervní tlak) tělo trví jejich přítomností.

V případě vajec, která obsahují cholesterol, dokonce můžeme říct, že tělu prospívají, protože přítomnost cholesterolu v potravě nesouvisí s jeho přítomností
v krvi. To je mnohem více ovlivněno příjmem tuků a obecně životním stylem.
